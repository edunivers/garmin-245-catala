# Traducció dels menus del rellotge Garmin Forerunner 245 al català
En aquest repositori hi ha el fitxer amb la traducció al català dels menus del rellotge Garmin Forerunner 245. Bàsicament el que farem a continuació és substituir l'idioma francès per la traducció al català.

## Instruccions per a la instal·lació
1. Baixar-se el fitxer FRENCH.LN4 d'aquest repositori a l'ordinador.
2. Connectar el rellotge amb el cable USB a l'ordinador.
3. Navegar amb el sistema de fitxers a la carpeta del rellotge /GARMIN/TEXT
4. Fer una còpia de seguretat del fitxer FRENCH.LN4 original (/GARMIN/TEXT/FRENCH.LN4) al vostre ordinador.
5. Copiar el fitxer FRENCH.LN4 d'aquest repositori a /GARMIN/TEXT/
6. Desconnectar el rellotge i re-iniciar-lo apretant el botó LIGHT del rellotge una estona.
7. Accedir a la configuració del rellotge apretant el botó UP del rellotge una estona, i navegar fins al menú "Sistema" o equivalent.
8. Entrar al menú "Idioma" (o equivalent) i seleccionar "Français".

**Nota:** A partir d'ara tindreu el rellotge configurat en català però l'idioma francès ja no estarà disponible. Si ho preferiu, aquest mateix procés es pot fer amb un altre idioma, per exemple el Turc. Només cal que renombreu el fitxer d'aquest repositori a TURKISH.LN4 i substituiu el fitxer original a /GARMIN/TEXT. És aconsellable fer aquesta operació amb un idioma que no feu servir habitualment, però que us sigui familiar. Si la substitució no funciona i heu de tornar a l'idioma original navegant pels menu, us serà més fàcil fer-ho amb un idioma conegut.

**Avís:** La traducció pot contenir errors i us convido a corregir tots aquells que trobeu i compartir-los aquí per millorar el text per altres usuaris.
